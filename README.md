# robotics

Έργο για τον Διαγωνισμό Ρομποτικής

Αποθετήριο του 3ου Δ.Σ. Ευκαρπίας για την συμμετοχή στο Διαγωνισμό Ρομποτικής Ανοιχτών Τεχνολογιών.

Πολλές φορές στο σχολείο υπάρχει η ανάγκη επιπρόσθετης ενημέρωσης στους μαθητές αλλά και στους γονείς για διάφορα επίκαιρα
και σημαντικά θέματα. Επομένως θα ήταν χρήσιμο να υπάρχει μια ψηφιακή οθόνη (digital signage) στην είσοδο του κτιρίου στην 
οποία θα εμφανίζονται με πολυμεσικό και φιλικό προς το χρήστη τρόπο διάφορες ποικίλες χρηστικές πληροφορίες. Επίσης θα 
μπορούσε να παρουσιάζονται και εργασίες των εκπαιδευτικών και των μαθητών ή ακόμα ψυχαγωγικό εκπαιδευτικό υλικό.

Ο βασικός σκοπός είναι να κατασκευαστεί ένα ψηφιακό πολυμεσικό σύστημα (digital signage) κάνοντας χρήση του Raspberry Pi και
Open Source λογισμικού και εργαλείων ώστε να μπορούν εκπαιδευτικοί και μαθητές με εύκολα διαχειρίσιμο και με απομακρυσμένο τρόπο
να ανεβάζουν και να επιδεικνύουν χρήσιμο, πολυμορφικό υλικό.

Τα υλικά που θα χρειαστούν είναι:
- Raspberry Pi model 3 
- Τροφοδοτικό - Μετασχηματιστής 5V 2.5A 
- SD Card, Class 10, τουλάχιστον 8GB
- HDMI καλώδιο (για την σύνδεση του Pi με την οθόνη).
- Οθόνη monitor/TV ικανοποιητικά μεγάλη διαγώνιο ώστε οι πληροφορίες να εμφανίζονται με ευανάγνωστο τρόπο. (Θα χρησιμοποιηθεί
οθόνη που ήδη υπάρχει στο σχολείο).
- Ξύλινο πλαίσιο για την οθόνη και το Raspberry Pi καθώς και όλα τα εξαρτήματά του.

Όσον αφορά το λογισμικό θα γίνει χρήση μόνο open source εργαλείων. Επίσης επειδή οι μαθητές θα δημιουργήσουν το 
πολυμεσικό περιεχόμενο θα εργαστούν με δωρεάν cloud υπηρεσίες.

Ο κύριος στόχος του project είναι να προωθηθεί η Υπολογιστική Σκέψη μέσω της ολοκλήρωσης βασικών δεξιοτήτων
της τεχνολογίας. Οι επιμέρους στόχοι για τους μαθητές είναι να:

- Γνωρίσουν τα χαρακτηριστικά και τις δυνατότητες του Raspberry Pi και να εξοικειωθούν με τις λειτουργίες του. 
- Προετοιμάζουν και να παράγουν δημιουργικά περιεχόμενο.
- Πληροφορηθούν και να μάθουν τις διαδικτυακές cloud υπηρεσίες.
- Κινητοποιήσουν τη δημιουργική τους σκέψη, την κριτική ικανότητα και τη φαντασία. 
- Σχεδιάσουν δραστηριότητες για την αξιοποίηση της τεχνολογίας στην προσέγγιση του περιεχομένου ενός μουσείου.
- Αποκτήσουν ικανότητες και να αναπτύξουν δεξιότητες χρήσης και αξιοποίησης των ΤΠΕ με δημιουργικότητα.
- Αναπτύξουν δεξιότητες επικοινωνίας και συνεργασίας.






